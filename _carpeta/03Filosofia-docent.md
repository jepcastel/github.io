---
title: Filosofia docent
published: true
---

## Visió personal
Sempre he pensat que la pràctica docent s'ha de desenvolupar sota una actitud de **revisió constant** de l'activitat per cercar,mca en mica, de fer-la més útil i propera a l'estudiant.

La cerca d'estratègies i eines per millorar el procés docent té a veure amb les experiències i les competències que cada professor ha anat adquirint. La capacitat d'innovar té cert component de **creativitat** personal. L'entorn i el context poden condicionar les possibilitats d'innovar.

Malgrat en tots els àmbits docents es parli d'innovació, encara hi ha certa resistència al canvi i segueixen existint factors culturals, estructurals i organitzatius que dificulten anar abandonant certes pràctiques caduques en la docència. Hi ha una àmplia variabilitat entre centres i disciplines i no es pot oblidar que qualsevol procés d'innovació requereix una inversió de temps i recursos institucionals i personals.

## Com portar-ho a la pràctica

Al marge de les teories d'aprenentatge en que es basi l'estratègia docent, hi han objectius i competències que només es poden adquirir de manera efectiva si es va més enllà de la transmissió unidireccional del coneixement. Cal **abandonar el paper de receptor passiu de l'alumne** i fer-lo participar del seu propi aprenentatge. Cal trobar formules que facin aquest **aprenentatge més eficient, durador i transferible a un determinat context real**.


![Piràmide d'aprenentatge](/assets/images/piramideaprenentatge.png)

<span style="font-size: 2px;">De Andrew Churches. <a href="http://eduteka.icesi.edu.co/articulos/TaxonomiaBloomDigital" target="_blank">Taxonomía de Bloom para la era digital</a>.</span>

La implicació de l'alumne i el plantejament de problemes reals millora la **retenció de l'aprenentatge** i permet incorporar competències que li seran útils per en la pràctica professional. No sempre és fàcil convèncer a l'alumne dels avantatges que suposa l'esforç de ser protagonista del procés. Cal "_vendre el producte_" per fer-li veure que el canvi serà rentable en termes d'**aprenentatge autèntic**.

L'avaluació crítica, l'argumentació i la discussió en grup, milloren la retenció dels coneixements assolits i afavoreixen la seva posterior **aplicació en escenaris reals**.

Quelcom semblant succeeix amb l'avaluació de l'aprenentatge. L'avaluació sumativa segueix essent la més utilitzada i, en molts casos és l'única que s'utilitza en el desenvolupament d'un procès d'aprenentatge. Sovint es dóna massa importància a recordar coneixements factuals i es passa per alt l'avaluació d'altres habilitats i actituds que són fonamentals per a formar un bon professional. S'oblida el **caràcter formador i formatiu que pot tenir l'avaluació com a recurs d'aprenentatge**. El reconeixement dels errors i les mesures correctores dels mateixos tenen un alt potencial formatiu.

## El paper del docent
El docent ha de ser **proper a l'alumne** i cooperador en la seva tasca d'aprenentatge. Sense aquest esperit de cooperació, difícilment s'assoliran uns objectius docents de qualitat.

El docent ha d'adoptar un paper de **facilitador** i centrar la seva tasca en planificar i dissenyar activitats d'aprenentatge que promoguin la construcció de coneixement útil i aplicable en la pràctica real de la professió.

En un mon dominat per les noves tecnologies, el docent ha d'adquirir **competències digitals**, no ja com una opció personal, sinó com una necessitat per tal d'apropar el procés d'aprenentatge al la perspectiva d'uns alumnes que ja han incorporat a la seva quotidianitat les noves tecnologies.    

## El paper de les noves tecnologies
Actualment ja són una minoria els que posen en dubte el paper que estan jugant les noves tecnologies de la informació i la comunicació en el camp de la docència. Al marge de facilitar l'accés a grans quantitats d'informació,les TIC aporten nous elements que amplien les possibilitats de construir accions docents més eficients i de qualitat. 

La interactivitat, la virtualitat, la comunicació síncrona i asíncrona, són, entre altres, recursos molt valuosos per enriquir i complementar la formació que es porta es terme a l'aula.

Els telèfons intel·ligents i altres dispositius mòbils, amb prestacions inimaginables fins fa uns anys, amplien, encara més, les possibilitats per a fer del procès d'aprenentatge un fenomen més ric i ubiqüitat.   


## El paper de l'alumne
L'alumne és una part activa del procés. Ha d'entendre que és el protagonista de l'acció docent i adoptar una actitud activa i co-responsable d'aquest procés. 

Cada cop és més important que l'alumne adopti competències com el treball en equip, l'esperit crític o el treball fora de l'aula. Com en el cas del docent, l'alumne també ha d'entendre les possibilitats i adquirir competències envers a les noves tecnologies.
