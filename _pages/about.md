---
layout: single
title: "...alguna cosa ha canviat"
permalink: /about/
author_profile: true
published: true
---

Ja fa uns quants anys que, em vaig interessar per la innovació docent, sobretot per l'impacte que estan tenint les noves tecnologies en el procés d'aprenentatge. No podia ser diferent d'altres aspectes de la nostra vida... com consumim la informació, l'oci o com les xarxes socials tenen influència en la política. Efectivament ...alguna cosa ha canviat. 

En l'àmbit de la docència no hem parat de sentir la mateixa música : 
:notes: _Les noves tecnologies han passat de ser una opció a una necessitat_ :notes:

És cert, però no és suficient. Afortunadament, ja fa temps que moltes veus autoritzades han advertit que la tecnologia no canvia ni millora gran cosa si no va acompanyada d'una revisió del procés docent.

Sovint, quan he intentat explicar aquest concepte, l'he acompanyat de la següent idea gràfica:

![Bad Use of Learning](/assets/images/BadUseLearning-small.png)

El que volia transmetre sembla senzill: les tecnologies poden facilitar les coses, però no asseguren "per se" una acció formativa millor. 

Si  digitalitzem el llibre, enregistrem la classe del professor en un vídeo i ho publiquem en una plataforma d'aprenentatge, eliminarem les distàncies, flexibilitzarem el temps de l'alumne i alguna cosa més. No és que sigui poca cosa! però no ho és tot. El model educatiu no deixa de ser el mateix i els actors del procés tendiran a reproduir també el mateix paper. 

Qui no ha fet un MOOC (<a href="https://ca.wikipedia.org/wiki/Massive_Open_Online_Course" target="_blank">_Massive Open Online Course_</a>)? La gran majoria són un bon exemple d'aquesta pràctica que, en el fons, no és més que una estratègia "industrial" per monetitzar la formació virtual. Tornem al que simbolitza la imatge anterior... 

En aquest espai personal parlaré d'eines digitats i dels seus usos potencials en l'acció docent i de tot allò que tingui a veure amb la innovació real de l'aprenentatge, basat en les TIC.


